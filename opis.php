</br><img src="images/sc2box.png" alt="Tekst alternatywny" style="float: left"/></center>
<div align="left">

<b>StarCraft II: Wings of Liberty </b>to strategia czasu rzeczywistego umieszczona w realiach science fiction, opracowana i wydana przez studio Blizzard. Jest to sequel wielokrotnie nagradzanej gry o nazwie StarCraft i jej dodatku z 1998 roku. Została wydana  27 lipca 2010 roku. </br>
</br>

Na BlizzConie w 2008 roku Blizzard ogłosił, iż gra zostanie wydana jako trylogia. W wyniku tego gra została podzielona na 3 części: podstawową wersję Wings of Liberty oraz dwa nadchodzące pakiety rozszerzeń: Heart of the Swarm i Legacy of the Void. </br> 
Gra rozgrywa się w XXVI wieku, w odległej części galaktyki Drogi Mlecznej i toczy się wokół trzech gatunków: Terran, ludzkich zesłańców (opozycjonistów i malkontentów, uznanych przez rząd za zbędnych) z Ziemi; Zergów, rasy będącej mieszanką gatunków rozwijających się na drodze adaptacji i mutacji i Protossów, gatunku o ogromnej sile psionicznej i wysokiej technologii. Wings of Liberty skupia się przede wszystkim na rasie Terran, podczas gdy rozszerzenia Heart of the Swarm i Legacy of the Void będą się koncentrować odpowiednio na Zergach i Protosach. Akcja gry ma miejsce cztery lata po wydarzeniach ze Starcraft: Brood War i kontynuuje działania Jamesa "Jima" Raynora, prowadzącego grupę rebeliantów przeciwko autokratycznemu Dominium Terran. </br>
</br>

Gra spotkała się z bardzo pozytywnymi recenzjami od krytyków, otrzymując łączny wynik 93% od Metacritic. Podobnie jak poprzednia część, StarCraft II był chwalony za prowadzenie rozgrywki, jak również za wprowadzenie nowych elementów oraz poprawę przedstawiania historii. Jednak krytyka skierowała swoje niezadowolenie na funkcje, które istniały w oryginalnej grze Starcraft, ale zostały usunięte w drugiej części, takie jak: brak możliwości gry przez sieć LAN czy decyzja o podzieleniu gry wieloosobowej na regiony. </br>
</br>

W chwili wydania, StarCraft II stał się najszybciej sprzedającą się grą RTS wszech czasów; w ciągu pierwszego miesiąca sprzedaży, gra rozeszła się w liczbie 3 milionów egzemplarzy na całym świecie. </br></br>
</br>

Główna rozgrywka, tak jak w poprzedzającym StarCrafcie, opiera się głównie na zdobywaniu zasobów, budowie bazy i armii. Zebrane zasoby gracz wykorzystuje do tworzenia różnych konstrukcji, które następnie będą mogły tworzyć i ulepszać jednostki - limit jednostek wynosi 200. W grze jest dostępny zarówno tryb gry jednoosobowej (kampania, wyzwania oraz gra przeciwko SI), jak i wieloosobowej, gdzie można rozegrać mecze ligowe (od 1vs1 do 4vs4), FFA oraz wspólnie przeciwko SI. W trybie jednoosobowym gra posiada również 6 poziomów trudności AI: bardzo łatwy, łatwy, średni, trudny, bardzo trudny i szalony. AI na poziomie szalonym jako jedyne "oszukuje" podczas gry. </br></br>
</br>

<big><b>Kampania</b></big></br></br>

W StarCraft II ma miejsce powrót trzech gatunków z oryginalnej gry: Protoss, Terran i Zergów. Plotki o dodaniu czwartej strony konfliktu zostały zdementowane przez Blizzard. Aspekt gry dla pojedynczego gracza w StarCraft II także został zmieniony w znaczący sposób od wersji z oryginalnej gry. Kampania Terran pokazana na BlizzCon 2007 zastępuje z oryginalnego Starcrafta pokój odpraw na interaktywną wersję krążownika Hyperion z Jimem Raynorem, przenikliwym i dużo pijącym Kapitanem najemników, jako postać centralną. Jest to odejście od poprzednich gier Blizzarda, zaś kampania jest nieliniowa, z Raynorem podejmującym się wszelkiej pracy, aby zarobić i wykorzystać pieniądze na zakup dodatkowych jednostek i ulepszeń. Pomimo, że podjęte podczas kampanii decyzje będą się różnić, to końcowy wynik i tak zostaje spójnie wprowadzony do fabuły liniowej. Wiceprezes Rob Pardo podkreślił, że każda kampania będzie działać w bardzo różny sposób. Kampania Terran, Wings of Liberty, posiada styl kampanii najemników, gdzie Jim Raynor i jego rebelianci wykonują misje za gotówkę. Drugie wydanie, czyli kampania Zergów Heart of the Swarm, będzie miała elementy RPG. Gracz będzie kierował Królową Ostrzy, Kerrigan, w całej misji. W ostatnim rozszerzeniu, w kampanii Protossów Legacy of the Void, Mroczny Templariusz Zeratul, będzie zajmował się dyplomacją pomiędzy szczepami Protossów, w celu zakupu jednostek i technologii do każdej kolejnej misji. Każda kampania ma około 26–30 misji. Wings of Liberty ma kampanię posiadającą łącznie 29 misji. Z tych 29, 26 zadań to kampania, w której podejmujemy odpowiednie decyzje dotyczące rozgrywki, zaś 3 są związane z wyborem alternatywnych rozwiązań dla fabuły. </br></br>

<big><b>Multiplayer</b></big></br></br>

StarCraft II skupia się w większym stopniu na trybie gry wieloosobowej. Dzięki temu powstała całkiem nowa platforma Battle.net, pozwalająca na łatwiejsze organizowanie meczy i szybszy dobór graczy do nich. Zmieniono również system drabinek i ulepszono inne aspekty gry, aby granie w sieci było bardziej przystępne. Ponadto Blizzard stwierdził, że Starcraft II jest przeznaczony dla osób początkujących i średnio zaawansowanych, jak również graczy na poziomie ekspertów.</br></br>

Aktualnie gra jest ustawiona tak, aby mogło w nią grać maksymalnie 8 graczy. Liczba graczy w grach niestandardoych wynosi również 8 graczy, ale Blizzard "celuje" w liczbę 12 lub więcej. Ponadto jest szesnaście wolnych slotów podczas organizowania gry - osiem z nich może być wypełnione przez graczy, reszta przez obserwatorów. Do 12 graczy może grać w grze dowolnej.</br></br>

<i>/źródło - pl.wikipedia.org</i>
</div>

<center>